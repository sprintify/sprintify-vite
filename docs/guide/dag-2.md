# Dag 2

## Praktisk gjennomføring

Dag to skal du være «i arbeid» og jobbe som normalt – men med sensorer som observerer det du gjør.

Det legges opp til at du følger arbeidsplassens rutiner som normalt. Vaktens start og slutt, rapporteringssystem, pauser også videre, så langt det lar seg gjøre.

Først skal du gi sensorene fra prøvenemnda en rapport på brukeren som gir et helhetlig bilde av hva brukeren trenger hjelp til.

## Egenvurdering

Avslutningsvis er det en vurdering av eget prøvearbeid. Da skal du vurdere hvordan planen ble fulgt, om det dukket opp endringer og uforutsette hendelser, hva gikk bra, hva gikk dårlig, hvilke mål bør følges opp med mer.

På bakgrunn av dokumentasjonen, gjennomføringen og egenvurderingen skal prøvenemnda ha en samtale med kandidaten. Samtalen tar utgangspunkt i:

- Redegjørelse og begrunnelse av eventuelle endringer i planen
- Faglige begrunnelser for arbeidet
- Vurdering av mål, tiltak samt hele prosessen
- Refleksjon rundt brukers behov og nivå for hjelp
- Brukermedvirkning
- Samarbeid med andre og innhenting av tilleggsopplysninger
- Husk å knytte samtalen opp mot gjennomføringen, gjerne med eksempler.

Resultatet på fagprøven mottar du skriftlig fra fagopplæringsseksjonen i Fylkeskommune.