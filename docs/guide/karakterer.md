# Bestått eller ikke bestått

## Ikke bestått?
Fagprøven har tre utfall: Bestått meget godt, bestått eller ikke bestått.

Har du fått «ikke bestått» på fag- eller svenneprøven kan du  klage på prøven.

*Du kan klage på to grunnlag:*

1. Formelle feil eller ikke-faglige feil
2. Den faglige vurderingen

*Klage på fag- og svenneprøve skal sendes til Viken Fylkeskommune og må:*

- Fremsettes skriftlig
- Undertegnes av klageren eller av en med fullmakt
- Vise til hva det klages på og inneholde en begrunnelse
- Om nødvendig gi opplysninger som gjør et mulig å avgjøre om klageren har rett til å klage, og om klagefristen er overholdt

Klagefristen er tre uker fra vedtaket er mottatt av lærlingen, eller burde vært kjent med vedtaket.

Dersom det er behov for særskilt tilrettelegging av fag- eller svenneprøven, må søknad om særskilt tilrettelegging av fag-svenneprøve med sakkyndig dokumentasjon sendes inn sammen med oppmelding.

## Bestått?
Hvert år arrangeres det utdelinger av fagbrev, svennebrev og kompetansebevis hvor kandidater som har bestått fagprøve, svenneprøve eller kompetanseprøve i løpet av det siste året blir invitert. 